# -*- mode: mandoku-view; -*-
#+TITLE: 大金集禮
#+DATE: 2015-08-24 22:51:28.671647
#+PROPERTY: ID KR2m0025
#+PROPERTY: BASEEDITION WYG    
#+PROPERTY: JUAN 卷四十
<pb:KR2m0025_WYG_035-1a>¶
欽定四庫全書¶
　大金集禮卷四十¶
　　朝會下¶
　　　朔望常朝儀　　　　雜錄¶
　　朔望常朝儀¶
天眷二年五月十三日詳定内外制度儀式所定到¶
常朝及朔望儀式下項勅㫖准奏朔旦拜日(具拜/日門)朝¶
㕘日供御弩手傘子直於殿門外兩面排立司辰入¶
<pb:KR2m0025_WYG_035-1b>¶
殿報時畢皇帝御殿坐鳴鞭(其内侍退立左/右擎報内侍下)閤¶
門報班齊執擎儀物内侍分降殿階兩傍面南立¶
宿衛官自都㸃檢至左右親衛祇應官自宣徽使閤¶
門祇候先兩拜班首少離位奏聖躬萬福兩拜弩手¶
傘子直於殿門外奏萬福山呼聲喏起居畢閤門引¶
親王班賛班首以下再拜訖班首少離位奏聖躬萬¶
福歸位再拜訖先退次引文武百僚班首以下應合¶
朝㕘官入殿依位班立閤門賛班首以下起居(同親/王儀)¶
<pb:KR2m0025_WYG_035-2a>¶
領省宰執升殿奏事餘先退閤門引敎坊班奏萬福¶
山呼聲喏起居兩拜訖退次引合見謝辭官班(閤門/先具)¶
(奏/知)領省宰執奏事畢下殿直出(宰執奏事/具奏事門)帝初坐置¶
寶匣於殿階上東南角直日主寶捧寶當殿扣欄奏¶
封全符寶郎及當監印郎中各一員監當手分令史¶
用印訖主寶吏封授主寶俟奏事畢追封訖内侍去¶
案百官夘時到幕次辰時視朝朔望御服靴袍百官¶
並常服(古者天子𤣥衣𤣥冕以朝日葢亦有所尊其禮/不敢不備今朔有拜日之儀擬同望日並靴袍)¶
<pb:KR2m0025_WYG_035-2b>¶
(一彰/肅敬)常朝御服小帽紅襴偏帶或束帶百官展紫都副¶
㸃檢朔朢公服偏帶執骨朶常朝展紫左右衛將軍宿¶
直官展紫金束帶骨朶(其骨朶用玉水晶/及金飾並乞如舊)左右親衛盤¶
裹紫袄子塗金束帶骨朶所帶兵械如舊主寶主符展¶
紫金束帶(以上束帶擬用御仙荔枝/太平等花隨類一樣服用)近侍給使供御筆¶
硯符寶吏紫袄子塗金束帶(每朝輪直近侍給/使八人筆硯二人)宣徽閤¶
門並常服展紫供御弩手傘子直一百人並金花交脚¶
幞頭塗金銅平鈒襯花束帶骨朶左右班執儀物内侍¶
<pb:KR2m0025_WYG_035-3a>¶
二十人並展紫塗金束帶(以上禁中供奉人/朝退並只便服)弩手班直¶
等擬於殿門外東西向排立㸃檢司赴起居時即令相¶
應就位面北山呼訖即相向對立駕興乃退擎御傘直¶
遇坐朝在左班内侍上排立㸃檢司起居畢都㸃檢以¶
次三員升殿陛都㸃檢在東邊近南左副又少南右副¶
東向相對左右衞在殿下東西對立左右司侍郎隨班¶
起居畢従宰執奏事殿中侍御史隨班起居畢在殿下¶
東西對立其位在左右衞将軍侍立之北仍各少前脩¶
<pb:KR2m0025_WYG_035-3b>¶
起居注遇視朝起居畢分班升殿陛於殿欄子外副階¶
下東西對立俟奏事畢退師傅起居畢御案自東入置¶
定捧案内侍東西分下各直殿基隅侍立俟主寶封寶¶
畢即對入殿門出案(其案始置右殿外東階隅由東偏/門入出自西偏門置於西階隅)¶
案古禮王者日視事於内朝降及遼宋亦未或易擬今¶
每日視朝以示聖慮憂勤日新聴斷萬幾之務庶無壅¶
滯如謂朝廷事簡擬依唐制隔日視朝若止用六㕘方¶
未嘗有須當改易准前代六㕘合用一日六日十一日¶
<pb:KR2m0025_WYG_035-4a>¶
十五日二十一日二十六日親王及宗室已命官者年¶
十六以上並赴起居(宗室並隨/文武官班)諸色人任七品以上職¶
事及七品以上散官克吏職(伎術/官同)七品以下散官權翰¶
林院應奉並隨班起居(舊例校書郎權直/史官並赴朝㕘)班首遇朝㕘¶
有故不赴以次官押班尚書省諸司局因公事入殿門¶
者左右司每不得過三人餘司局止一人於左右親衞¶
外至五品以上及侍御史尚書諸司郎中太常丞翰林¶
修撰起居注殿中侍御史補闕拾遺監察御史赴召㕘¶
<pb:KR2m0025_WYG_035-4b>¶
假(謂一月/以上)除官出使之類並通班入見謝辭餘官於殿¶
門外見謝班並舞蹈七拜辭班四拜門見謝辭兩拜入¶
宫従人給牌(具雜儀/式下門)遇朝㕘臣寮並不得将帶従人入¶
殿門特㫖非遇朝㕘應便服人不得入殿門及於御座殿¶
側觀看凡有禮儀御史臺門告報諸司局取知委臣寮¶
遇朝㕘有故不赴申牒御史臺照會如不申牒而併兩¶
次輒不赴者御史臺申尚書省於隨品當月俸錢一色¶
内尅罰三分之一大寒大暑大風及雨雪霑服致失禮¶
<pb:KR2m0025_WYG_035-5a>¶
容並放朝㕘即有機速事當面陳宰執於便殿(若遇雨/之類御)¶
(史臺牒宣徽聞奏/候得㫖仍預吿報)合差司天臺官晝日於宫中報時刻¶
漏壺箭乞令較定臣寮班列合依位置牌閤門宣制賛¶
唱其聲髙低擬更調習假寧休務日(具休/假門)¶
大定二年五月御史臺擬定朝㕘禮數䝉都省准行下¶
項五品已上官職趨朝自来依制服朝服若赴省入局¶
治事並各展皁自来朝㕘除殿前班外若遇朔望自七¶
品已上職事官盡赴其餘朝日自五品已上職事官得¶
<pb:KR2m0025_WYG_035-5b>¶
赴六品已下只於本司局治事如左右司員外郎侍御¶
史記注院等官職雖不繫五品亦合並赴朝㕘外拜詔¶
等禮數自来但有職事并七品已上散官並赴及前来¶
每遇朝日已是七品已上職事官並赴緣禮部先擬七¶
品已下流外職並入宫各於本幕次内治事更不朝¶
㕘外拜詔等禮數散官職事但繫七品已上者並赴今¶
契勘四月三日臺官奏奉勅㫖每遇朝㕘百官職得将¶
帯合得人従入宫外吏員令譯史通事檢法各於本局¶
<pb:KR2m0025_WYG_035-6a>¶
等候官員朝退後赴各司局簽押文字更不得依前宫¶
内簽押文字今擬七品已下流外職遇朝日亦不合入¶
宫只於本司局治事如左右司都事有合須取奏事理¶
令行入宫七品已上職事官依准自来條例如遇使客¶
朝㕘見日依朔朢日並赴據元日聖節及拜詔并遇車¶
駕出獵送迎詣祖廟燒飰亦擬依准自来但有職事并¶
七品已上散官並赴并再檢照到正隆元年二月二十¶
八日海陵庶人㫖諸赴朝㕘官除殿前外若遇每月朔¶
<pb:KR2m0025_WYG_035-6b>¶
望可七品以上職事官盡赴其餘朝日自五品以上職¶
事官得赴六品以下只於本司局治事如左右司貟外¶
郎侍御史記注院等官雖不繫五品亦合並赴但朝㕘¶
官並宰執今即七品已上職事官常朝日並赴伏乞尚¶
書省詳酌䝉批送本臺勘當端的本臺㸃到大定二年¶
二月二十一日勅㫖倉場庫務監當酒税七品已下今¶
月二十一日為頭便不赴朝㕘今再勘當到上件七品¶
職事官除倉場監當酒税官合依已降勅㫖施行外其¶
<pb:KR2m0025_WYG_035-7a>¶
餘七品職事官擬常朝日並赴¶
今常朝儀¶
親王班退七品已上職事官分左右班入至丹墀兩拜¶
班首離位少前復位再兩拜宰執升殿餘官分班出¶
朔望儀¶
朔旦拜日訖常朝官并府運六品已上官並左入至丹¶
墀之東西向躬身閤門通唱訖引至丹墀舞蹈五拜又¶
兩拜訖右出望日如上儀唯不拜日¶
<pb:KR2m0025_WYG_035-7b>¶
　　雜録¶
天眷三年(闕/)月一日奏稟生辰正旦花宴亡遼時合用¶
山樓一座奉勅㫖依例起盖¶
貞元二年正月山樓以萬春山為名¶
大定五年二月二十一日學士院撰擬到夀山名額奉¶
勅㫖以仁夀山為名¶
二十二年正月四日勅㫖今後綵山正旦以仁夀山為¶
名萬春節以萬春山為名¶
<pb:KR2m0025_WYG_035-8a>¶
皇統二年六日二十三日擬奏自古無伶人日赴朝㕘¶
之例所有教坊人員只合准備宣喚不合同百僚赴起¶
居従之¶
皇綂二年十二月十一日擬奏司天太醫提㸃及長貳¶
官合日㕘其長行七品已上止合元日慶節及人使見¶
辭日朝従之¶
大定二年四月二十九日奏稟𣙜貨務使繫合赴朝㕘¶
若候朝退出宫緣本務發賣鹽鈔竊慮注滯客旅今擬¶
<pb:KR2m0025_WYG_035-8b>¶
除朔望外予免朝㕘従之¶
大定二十四年六月禮部會勘到大定二年三月二日¶
大興尹面奉勅㫖府運兩司文字繁多每遇月一日十¶
五日朝㕘外免常朝今即車駕幸上京其會寧府官并¶
所轄七品已上職事官比依前項所奉勅㫖亦合免常¶
朝并據會寧府申朔望慶元宫行禮更赴朝㕘兩處難¶
迭下太常寺㕘酌到會寧府官朔望於慶元宫合質明¶
行禮畢趂赴朝㕘¶
<pb:KR2m0025_WYG_035-9a>¶
大定二年十一月一日奏定隨朝職官遇迎拜詔書頒¶
降厯日接送車駕享祀祖廟等處不到者當月俸内三¶
分内尅一(此譯到/字不同)¶
大定二年正月一日承省劄刑部呈并御史臺申今若¶
有省部諸局執事官員不赴并遇拜日拜詔迎送車駕¶
出獵詣祖廟燒飰亦有不到官員還如何懲罰本部今¶
擬隨朝職事官并七品以上散官每遇拜日拜詔送迎¶
車駕行查詣祖廟燒飰及省部諸局治事官員不赴者¶
<pb:KR2m0025_WYG_035-9b>¶
將當月請奉將三分每尅罰一分七品以上散官不在¶
拜日之限臣等商量若准所擬是為相應奏訖奉聖旨¶
准奏行¶
　¶
　¶
　¶
　¶
　大金集禮卷四十¶
